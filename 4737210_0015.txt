7

vir probus et honestus bona magnaque appetens morte
occubuit, quod studium ejus non vacabat errore et in-
temperato quodam impetu ipse ad finem propositum fere-
batur, is vere dignus esse nobis videtur, qui carmine
tragico ornetur ac celebretur3 nec dubium est, quin fa-
bula, in qua ejus vita, luctationes, cruciatus morsque
descripta fuerint, spectatoribus miserationem et pavorem
sit incussum-¹⁹) Etenim illius viri vita tanquam nostrae
vitae est exemplum, in sortem illius inspicimus tanquam
in speculum, in quo nostra communis omnium hominum
sors fingitur et redditur. Veluti firmo ramo absciso aut
ita discerpto, ut marcescat necesse sit, tota arbor par·
tesque: truncus, radices, ramuli, folia lugent et in
moerore jacent, sic in nostros quoque animos, quum
mortem viri probi intueamur, tristitia magna. penetrat
maximoque timoris dolorisque angimur cruciatu. Nec
tamen desunt, quae animos metu oppressos erigant ab
omnique sollicitudine abstrahant, quod magna et honesta
consecuturus, quamvis effrenato studio ferretur et a pro-
posito interdum declinaret, periculis mortique se obtulit
et animam agens aut se errasse et petulanter egisse in-
tellexit summumque bonum, quod appetiverat summo-
pere, non libidinibus humanis polluto impuroque, sed
vero et sincero amore amplexus est, aut tum demum
illud agnovit et acerbissima afflictus poenitentia com·
probavit.

Sed ut summi boni maiestas manifestius appareat
et finis ille tam vehementer appetitus optimus esse cre-

¹⁰) Aristoteles (1. 1.)‚ cui tragoedia est μίμησις βελτιόνων,
honestos probosque viros (χρηστός) in fabulis induci jubet, qui
culpam aliquam (ἁμαρτία) contraxerint, eosque miseriis vexari.
Aequabilitate tamen et constantia excellere eos oportet, qua ducti,
quum, quod summum bonum habeant, appetant, nihil aliud curent
nisi ut propositum finem assequantur. Cf. ib. 14, 1. ἔστι μὲν οὖν
τὸ φοβερόν eto.

