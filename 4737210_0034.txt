26 -.-

censet. (V. 124 sq.) ⁶²) Ejusmodi hominibus, qualis fuit
Oedipus, id tantum infame et ignominiosum esse, quod
turpe et inhonestum est, nec nisi miser quisquam ad
scelesta facinora proclivis esse videtur. Dum in alios sunt
suspiciosi, se contra peccata et crimina munitos putant,
quod liberi sint a sordida avaritia. Nemo est, quem fu-
giat, quantopere repugnet, eundem virum et Laii inter-
fectorem esse et ita loqui. Ne credas tamen, ficta et
simulata esse, quae dixerit Oedipus. Facti sui oblitus est.

Jam chorus in scenam prodit deosque implorat, ut
Thebas servent. Rex vero eum monet, ut ipsum adjuvet
in percussore investigando; indici largam mercedem fore3
Ν. 151-298.) simulque objicit senibus Thebanis negli-
gentiam et affirmat, se ipsum inquisiturum csse, quod
multis rebus ad id faciendum impellatur. (V. 265. seq.)
Quum autem chorus purgandi sui caussa commemorasset,
Phoebi fuisse significare, quis esset percussor, Oedipus
respondit, deos cogi non posse.

Quonam spectant inania illa ac vana dicta? Mani·-
festius ostenditur, homicidam trita et usitata via depre-
hendi non posse. Etenim id non est praetermittendum,
et chorum statim de advocando Tiresia cogitasse ct ab
Oedipo vatem hortante Creonte arcessitum fuisse. Om-
nes igitur noverant, quae consilia adhibenda essent et
ubi remedia miseriae inveniri possent3 indignaque incuria
civium eo evidentius conspicitur.

Nulla fere mora interposita advenit grandaevus va-
tes Tiresias, (v. 299—461.) quem quum chorus, tum rex
vera praedicere et omnia scire predicaverant.. Is de per-
cussoribus Laii interrogatus excusat inopiam consilii et
perspicacitatis, et abiturus est nullo responso dato. Tum
rex, cujus suspicionem taciturnitas vatis movet, ingentem
iram animo conceptam in Tiresiam¹ evomit eumque omni-

cv⁷) Eadem sententia iteratur copiosius explicata v. 380 sqq.

