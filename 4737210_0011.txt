3

 

eos induxit 2⁵) At nusquam fati mentionem fecit, quam-
quam ad inferendam eam saepius occasio erat oblata.
Eo igitur silentio nonne satis diserte philosophi explicatur
sententia? Perspicuum enim est, eum intellexisse, ad
rem ipsam, ad tragoediae naturam fatum non pertinere,
arcessitum, non innatum esse, praesertim quum ne a poetis
quidem necessarium haberi neque in tragoediis praestan-
tioribus adhibitum esse cognovisset. Quum autem de arte
tragica praecipiens Sophoclis potissimum fabulas, sine
exemplo perfectissimas respiceret et intueretur, ex silentio
Aristotelis fatum, quod ad humanas res moderandas va-
ieret, in tragoediisv nequaquam ab hoc poeta advocatum
fuisse colligimus.

Jam fatum, quod omnia ad arbitrium statuat, vim
necessitatis afferat, in hominibus nulli culpae obnoxiis
intercipiendis libidinem habeat, movebitne magis specta-
torum mentes, quam grassator productus, qui ex insidiis
securum viatorem petat imprudentemque et inermem ob-
truncet, quamvis, quamobrem et quo consilio facinus
atrox patret, ipse rationem sibi reddere nequeat? Immo .
vero, quod atrocitate et indignitate facti. horrore per-
fundat, tantum abest ut tragoediae sit consentaneum, ut
fastidium plerumque, interdum etiam risum moveat et
ad jocularem potius comoediam nonnunquam accommo-
dari posse videatur.

Quale tandem est illud fatum vere tragicum? Agan-
turne in fabulis res hominum sceleratorum? Nisi forte
id unum et solum spectare vis, quas poenas dent pro
criminibus suis! Verum abhorret a poetarum ratione
tale supplicium .⁶) In poesi enim omnia veluti herbam
e semine crescere ac provenire ideoque poenas omnes
ex facinoribus ipsis, quibus quis aeternam rerum rationem

⁵) Aristot. ed. Imm. Beckeri. T. 11. de poetica.
ὅ) Arist. poet. pag. 1453. l. 1.
1*

