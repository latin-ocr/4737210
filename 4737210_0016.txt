8

datur, non solum virum, qui illius, ut philosopha voce
utar, ideae patrocinium in fabula suscepit, splendore
animi et vitae illustrari eJusque auctoritatem augeri,²⁰)
sed etiam numen ipsum, quamvis, quod flecti nolit,
inexorabile, severum nostraeque imbecillitati terribile
haberi possit, ita ante oculos poni et describi oportet,
ut bonum, prudentia ac sapientia perfectissima praeditum
et in ipsa horrenda immutabilitate amore et cultu dig-
num esse videatur.²¹)

Inde sequitur, ut tragoedia non solum magnam con-
junctionem habeat cum philosophia, sed ut etiam cum
religione et deorum cultu implicita sit artissimeque
cohaereat. Atque quis est, qui neget, drama Graecorum
aeque atque aliarum gentium a cultu deorum sollem-
nibusque ludis ad celebrandos laudibus deos institutis
ortum esse? Nonne in omnibus Graecorum tragoediis
illa religionis principia, quamvis indoles ingeniumque
poetae et actio ipsa multa mutari jusserit, religiosissime
videmus conservata? Nonne eam ob caussam, quod ipsa
ad deos pie adorandos impellebat hominesque meliores
reddere conabatur,2²) tanta dignitate fruebatur tragoedia,
quantam nullo sumptu magnificentiaque homines imper-
tire nec induere possunt rei, quae modo eo spectat, ut

²⁰) Id. 15. s. f. p. 1454 ........ ἡμᾶς δεῖ μιμεῖσθαι τοὺς ἀγα-
θοὺς εἶκονοῖράφους· καὶ γὰρ ἐκεῖνοι ἀποδιδόντες τὴν ἰδίαν μορφὴν
ὁμοίους ποιοῦντες καλλίους γράφουσιν· οὕτω καὶ τὸν ποιητὴν μι-
μούμενον καὶ ὀργίλους καὶ ῥᾳθύμους καὶ τᾶλλα τὰ τοιαῦτα ἔχοντας
ἐπὶ τῶν ἠθῶν ἐπιεικείας ποιεῖν παράδειγμα ἤ σκληρότητος δεῖ eto.

²¹) Talis vita hominum apparet quovis, vel summo tempore,
in minimis maximisque rebus, dummodo sana mente et acuto
ingenio percipiatur. Tragieo vero praecipue ita est percipienda:
abhorrens vitiis, vacua. a sordibus et temeritate.

²²) Aristoph. Rau. 1009—10, ubi poeta Euripidem haec verba

loquentem facit: ὅτι βελτίους τε ποιοῦμεν τοὺς ἀνθρώπους ἐν ταῖς
πόλεσιν.

