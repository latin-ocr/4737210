33

iis rebus edocta, dira praesagit mala et obsecrat Oedi-
pum, ne amplius investigaret, quae laterent. Sed
vehementi desiderio incensus cognoscendae originis suae
rex in consilio suo perstitit, et quod omnes suspectos
improbosque habebat, ratus Iocasten pudere humilis
stirpis et generis obscuri mariti, violenter id ei expro-
bravit. Quo facto Iocaste acerbissimo dolore oppressa
et fracta Oedipo ἰοὺ ἰοὺ δύστηνε invocato secessit, ita
ut chorus summum malum timere inciperet et vehemen-
ter commoveretur.

Oedipo vero, qui non sine superbia desperationi
admixta filium Tyches se vocat, (v. 1080) chorus, quam-
vis aliis sensibus aliarumque rerum cura occupatus
adsentitur. (V. 1086 — 1109.) Interim senex famulus
Laii advenit et a Corinthio pastore is agnoscitur, a quo
Oedipum infantem olim acceperat. Animi imbecillitatem
Oedipi jam in eo nonnulli castigabant et perstringebant,
quod illum famulum nou statim (v. 118) arcessi jussit,
ut de ea re cognosceret. ⁷⁹) Non videnmt autem ii, qui
eam fictam incuriam vitio regi verterant, famulum illum
nihil tum ad rem explicandam collaturum fuisse, prae-
sertim si eadem repetivisset, quae antea erat confessus.
Nunc quum novae res in lucem prolatae essent et in-
dicia famuli mutari posse viderentur, illico eum Oedipus
advocavit. Grandaevus ille homo quum intellexisset,
Oedipum, quem jam pridem percussorem Laii fuisse
sciebat, eJus esse filium, quem ipse conservavisset tergi-
versando confessioni, quasi cruciatu expressae, moram
quaerebat‚· sed quum nimis vehementer urgeretur et
ambages exquirendo suspicionem fallendi devitare et
subterfugere non posset, omnia, ut accidissent et se
haberent, enucleatissime enarravit.

⁷⁹> Bergenroth. p. 11. optime de ea re disseruit, ita ut ejus

judicium in commentatione mea meum fecerim et adoptaverim.

